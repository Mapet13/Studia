zad. 1 (problem plecakowy) (o) - Proszę podać i zaimplementować
  algorytm znajdujący wartość optymalnego zbioru przedmiotów
  w dyskretnym problemie plecakowym. Algorytm powinien działać
  w czasie wielomianowym względem liczby przedmiotów oraz sumy ich profitów.

zad. 2 (problem sumy podzbioru) (o) - Dana jest tablica n liczb
  naturalnych A. Proszę podać i zaimplementować algorytm, który sprawdza, czy da się
  wybrać podciąg liczb z A, które sumują się do zadanej wartości T.

zad. 3 (najdłuższy wspólny podciąg) - Mamy dane dwie tablice,
  A[n] i B[n]. Należy znaleźć długość ich najdłuższego wspólnego podciągu.

zad. 4a (najdłuższy podciąg rosnący) - Jak wykorzystać algorytm dla problemu najdłuższego wspólnego
  podciągu do rozwiązania zadania najdłuższego rosnącego podciągu?

zad. 4b - Na wykładzie podaliśmy algorytm działający w czasie
  O(n^2). Proszę podać algorytm o złożoności O(n log n).

zad. 5 (mnożenie macierzy) - Dany jest ciąg macierzy A_1, A_2, ..., A_n.
  Ktoś chce policzyć iloczyn A_1 * A_2 * A_n.
  Macierze nie są koniecznie kwadratowe (ale oczywiście znamy
  ich rozmiary).  Zależnie w jakiej kolejnosci wykonujemy mnożenia,
  koszt obliczeniowy może byc różny - należy podać algorytm znajdujący
  koszt mnożenia przy optymalnym doborze kolejności.

zad. 6 (maximin) - Rozważmy ciąg (a_0, ..., a_{n-1}) liczb naturalnych.
  Załóżmy, że został podzielony na k spójnych podciągów: (a_0, ..., a_(l_1)),
  (a_(l_1)+1, ..., a_(l_2)), ..., (a_(l_k-1)+1, ..., a_(n-1))$.
  Przez wartość i-go podciągu rozumiemy sumę jego elementów,
  a przez najgorszy podciąg rozumiemy podciąg o najmniejszej wartości (rozstrzygając remisy w dowolny sposób).
  Wartością podziału jest wartość jego najgorszego podciągu. 
  Zadanie polega na znalezienie podziału ciągu (a_0, ..., a_(n-1)) o maksymalnej wartości.

zad. 7 (wydawanie monet) - Mamy daną tablicę z nominałami
  monet stosowanych w pewnym dziwnym kraju, oraz kwotę T. Proszę
  podać algorytm, który oblicza minimalną ilość monet potrzebną do
  wydania kwoty T (algorytm zachłanny, wydający najpierw największą
  monetę, nie działa: dla monet 1, 5, 8 wyda kwotę 15 jako
  8+5+1+1 zamiast 5+5+5).

zad. 8 (wędrówka po szachownicy) - Dana jest szachownica A o wymiarach
  n x n. Szachownica zawiera liczby wymierne. Należy przejść z pola (1,1) na
  pole (n,n) korzystając jedynie z ruchów "w dół" oraz "w prawo". Wejście na dane pole
  kosztuje tyle, co znajdująca się tam liczba. Proszę podać algorytm znajdujący
  trasę o minimalnym koszcie.






